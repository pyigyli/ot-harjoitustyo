# Käyttöohje

Lataa tiedosto ConnectFour3D.jar

## Sovelluksen käynnistäminen

Sovelluksen voi avata komennolla `java -jar ConnectFour3D.jar` kansiosta, jossa jar-tiedosto sijaitsee. Voit myös avata sovelluksen tuplaklikkaamalla lataamaasi jar-tiedostoa. Sovellus käynnistyy tervetuloa-ikkunaan.

### Sovelluksen oheistiedostot

Sovelluksen käynnistäminen luo tiedoston *Scores.db* siihen kansioon, missä jar-tiedosto sijaitsee. Tämä tiedosto säilyttää pelituloksia pelatuista peleistä.

## Asetusten muuttaminen

Painamalla ikkunan yläosassa näkyvän valikon *"Settings"*-nappia, pääset vaihtamaan asetuksia, jotka vaikuttavat peliin. Voit muuttaa pelaajien nimiä, pelilaudan kokoa ja pelaajien lukumäärää.

<img src="https://raw.githubusercontent.com/pyigyli/ot-harjoitustyo/master/harjoitustyo/ConnectFour3D/dokumentaatio/kuvat/asetukset.png">

## Pelin pelaaminen

Valitsemalla ikkunan yläosassa näkyvän valikon *"New game"*-nappia, aloitat uuden pelin. Pelilautaa voi liikuttaa oikeassa yläkulmassa olevilla näppäimillä. Voit käyttää niiden alapuolella olevia liu'uttimia valitsemaan sen pylvään, johon haluat pelinappulasi pudottaa. Kyseinen pylväs on piirretty ruudulla hieman paksummaksi, mikä tekee oikean pylvään valitsemisesta helpompaa. Pelinappulan voi pudottaa painamalla *"Place piece"*-nappia.
Pelaajien vuorot tunnistaa väritetyn tekstin perusteella. Pelaajien nimien värit vastaavat pelinappuloiden värejä.

<img src="https://raw.githubusercontent.com/pyigyli/ot-harjoitustyo/master/harjoitustyo/ConnectFour3D/dokumentaatio/kuvat/pelaaminen.png">

## Muut valikon toiminnat

Valikosta löytyvät myös napit *"Scores"* ja *"Rules"*. *"Scores"* tuo näkyviin menneiden pelien tulokset ja *"Rules"* tuo esiin pelin säännöt.